
11 

Jesusqa 12 discipulosninman imastachus ruwanankuta niytawan, waj llajtasman rerqa yachachej, willaraj ima.

2 

Juan Bautistatajrí carcelpi kashaspa

 Cristoj ruwasqasninta uyarispa, discipulosninta kacharqa

 3 

Jesusta tapumunankupaj: “¿Qanchu kanki jamunan karqa chay? ¿Wajtachu suyasqayku?”,



 nispa. 4 

Jesustaj paykunaman kuticherqa: “Rispa Juanman willamuychej kay uyarisqaykichejta, kay rikusqaykichejtawan:

 5 

kunanqa ciegos rikunku,

 suchus puririnku, lepra onqoyniyojkuna sanoyachisqa kanku,



 joqʼaras

 uyarinku, wañusqas kausarimunku, wajchasmanpis sumaj willaykunata willakun.

 6 

Kusisqamin noqarayku mana pantajqa”,



 nispa.
7 

Juanpa discipulosnin ripusqankutawan, Jesusqa runasman Juanmanta ajinata nerqa: “¿Imatataj chʼinnejpi qhawamorqankichej?

 ¿Wayraj wajtaykachasqan caña huecatachu?

 8 

¿Imata qhawajtaj llojserqankichej? ¿Sumaj ropayoj runatachu? Sumaj ropayoj runasqa reyespa wasisninkupi kashanku. 9 

Chanta, ¿imata qhawajtaj llojserqankichej? ¿Uj profetatachu? Arí, payqa profetamantapis aswan kurajraj.

 10 

Juanmantaqa ajina qhelqasqa kashan: ‘Noqa willajniyta kachamusaj ñaupaqeykita rinanpaj, paytaj ñaupaqeykita rispa ñanta wakichipusonqa’,

 nispa. 11 

Cheqatapuni niykichej: Tukuy runasmanta mana ujpis Juan Bautistamanta aswan kurajqa karqachu, chaywanpis cielopi kaj Gobiernopi sullkʼa kajqa, paymanta aswan kuraj.

 12 

Juan Bautistaj tiemponmantapacha runasqa sonqo kʼajaywan cielopi kaj Gobiernota japʼinankupaj kallpachakushanku, sonqo kʼajaywan kallpachakojkunataj japʼinku.

 13 

Profetaspis Leypis, Juanpa tiemponkama willarqanku imaschus kananta.

 14 

Creeychejpis amapis: Payqa ‘Elías, pichus jamunan karqa chay’.

 15 

Pillapis ninriyojqa allinta uyarichun.
16 

”¿Piwantaj kay tiempomanta runasta kikinchasajri?

 Paykunaqa rijchʼakunku mercado plazaspi tiyashaj wawasman, pikunachus pujllaj masisninkuta qhaparinku: 17 

‘Qenata tocapuyku manataj tusunkichejchu, llakiy takiyta takipuyku nitaj pechoykichejta llakiywan takakunkichejchu’, nispa. 18 

Ajinallatataj Juanqa mana mikhuspa, nitaj ujyaspa jamorqa, runastaj ninku: ‘Supayniyoj’, nispa. 19 

Noqataj

 mikhuspa, ujyaspataj jamuni,

 runastaj niwanku: ‘Kay runaqa anchata mikhun, vinomanta wañusqataj.

 Impuesterospata, juchasapaspatawan masin’, nispa. Uj runaj yachaynintajrí cheqan kajta ruwasqanpi yachakun”.

20 

Chantá Jesusqa may llajtaspichus astawan milagrosta ruwarqa chay llajtasta kʼamiyta qallarerqa, juchasninkumanta mana pesachikusqankurayku: 21 

“¡Ay qanmanta Corazín llajta! ¡Ay qanmanta Betsaida llajta! Qankunapi ruwakorqa chay milagroschus Tiro llajtapi, Sidón llajtapi ima ruwakunman karqa chayqa, unayña juchasninkumanta pesachikunkuman karqa qhashqa ropata churakuspa, ushpha patapi tiyaykuspataj.

 22 

Chayrayku niykichej: Qankunapaj Juicio Pʼunchayqa aswan sinchʼi kanqa, Tiromanta, Sidonmantawan nisqaqa.

 23 

Qanrí Capernaúm llajta,

 ¿cielokamachu jatunchasqa kanaykita yuyanki? Sepulturapi

 tukukunki.

 Qanpi ruwakorqa chay milagroschus Sodomapi ruwakunman karqa chayqa, chay llajtaqa kakushanmanraj karqa. 24 

Chayrayku niyki: Juicio Pʼunchayqa qanpaj aswan sinchʼi kanqa, Sodoma jallpʼamanta nisqaqa”.

25 

Chaypacha Jesusqa nerqa: “Tukuypa ñaupaqenpi jatunchayki Tatáy, cielojta, jallpʼajtawan Señornin, kay imastaqa yachayniyojkunamanta, yuyaysapasmantawan pakaykunki, wawas jina kajkunamantaj sutʼinchanki.

 26 

Arí Tatáy, qan munarqanki ajina kananta”, nispa. 27 

Jesús nillarqataj: “Tatayqa tukuy imasta qowarqa.

 Mana pipis noqata

 allinta rejsiwanchu, manachayqa Tatallay.

 Manallataj pipis Tatayta allinta rejsinchu, manachayqa noqalla, chantá pimanchus noqa rejsichiyta munani chaypis rejsillantaj.

 28 

Noqaman jamuychej tukuyniykichej, sinchʼita trabajajkuna, llasa qʼepiyojkunapis, noqataj samarichisqaykichej. 29 

Yugoyman churakuychej, noqamantataj yachakuychej. Noqaqa llampʼu sonqo, kʼumuykukoj sonqotaj kani.

 Noqawanqa samarikunkichej. 30 

Yugoyqa apanapaj jinalla,

 qʼepiypis chhallalla”.


